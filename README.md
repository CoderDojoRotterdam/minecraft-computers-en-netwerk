# Computers en netwerken in Minecraft

Inhoud van deze instructies:

1. Inhoud workshop
2. Installatie

## 1. Inhoud workshop

### Samenvatting

De volgende onderdelen worden tijdens deze workshop behandeld:

- Bouwen van een computer met de basis onderdelen
- Installeren van een besturingssysteem
- Bouwen van een netwerk
- Berichtjes sturen via het netwerk

### Schets van de workshopinhoud

1. Verbinden met de minecraft server;
2. Ninja's worden gevraagd uit wat voor onderdelen een computer bestaat;
3. De onderdelen worden genoteerd op een bord;
4. In presentatievorm worden de onderdelen weergeven zoals zij in het spel voorkomen;
	- Grafische kaart
	- Geheugen
	- Processor
	- Netwerkkaart
	- Hardeschijf
	- (Beeldscherm)
	- (Computerkast)
	- (Toetsenbord)
	- (Floppydrive)
5. De ninja's bouwen hun eigen computer met de verkregen onderdelen (op aangewezen plekken);
6. De ninja's worden gevraagd waarom de computer nog niet start en wat de foutmelding betekend.
7. In presentatievorm wordt verteld dat de computer een besturingssysteem nodig heeft.
8. De ninja's installeren het besturingssysteem via de verkregen floppy.

### Extra's

- Wil je verder zelf aan de slag met de Open Computers mod en kun je Engels? Neem dan een kijkje op de [wiki](http://ocdoc.cil.li/) voor meer informatie.


## 1. Installatie

Deze instructies zijn voor de ninja's geschreven.

### Vereisten

Voordat je met de installatie begint heb je Minecraft en een Mojang account nodig. Je kunt via de officele website [Minecraft kopen](https://minecraft.net/en/store/minecraft/).

### Installatie voor Windows-gebruikers

1. Download `workshop-windows.zip` en pak de bestanden uit.
2. Als je Minecraft nog __NIET__ op je computer hebt geïnstalleerd, installeer deze dan door `Minecraft.msi` te openen. Heb je Minecraft __WEL__ al geïnstalleerd? Ga dan naar de volgende stap.
3. Installeer Minecraft Forge door `forge-1.7.10-10.13.4.1558-1.7.10-installer-win.exe` te openen. Druk op `OK` om de installatie te starten.
4. Verplaats het `OpenComputers-MC1.7.10-1.6.0.7-rc.1-universal.jar` bestand naar de mods map. De mods map is te vinden in `C:\Users\NAAM_COMPUTER\AppData\Roaming\.minecraft\mods`. Als deze map nog niet bestaat, maak dan een nieuwe map met de naam `mods`. 
5. Start (herstart) de Minecraft Launcher en selecteer uit de Profile-lijst `Forge` en Klik op `Play`!

Je kunt in creative mode testen of de Open Computers mod werkt door een nieuwe wereld te maken.

#### Ik kan de .minecraft map niet vinden?!
- Kun je de map `.minecraft` niet vinden (_Engels_)? Start Minecraft, klik op `Options`, klik op `Resource Packs` en klik op `Open resource pack folder`. Dit opent de resourcepacks map. Ga één mapje omhoog of terug en je zit in de `.minecraft` map.
- Kun je de map `.minecraft` niet vinden (_Nederlands_)? Start Minecraft, klik op `Instellingen`, klik op `Bronpakketten` en klik op `Map met bronpakketten openen`. Dit opent de resourcepacks map. Ga één mapje omhoog of terug en je zit in de `.minecraft` map.

### Installatie voor Mac- en linux-gebruikers

Mac-gebruikers moeten `workshop-mac.zip` downloaden. Linux-gebruikers moeten `workshop-linux.zip` downloaden. Voor de installatie kunnen de stappen gevolgd worden voor Windows-gebruikers. Er zijn alleen wel een aantal verschillen:

Om Minecraft te installeren voor de Mac moet je in plaats van `Minecraft.msi`, `Minecraft.dmg` openen. Voor Linux gebruik je het commando `java -jar Minecraft.jar` om Minecraft te starten (installeren van Minecraft is voor Linux niet nodig).

Voor zowel Mac als Linux heb je de terminal nodig om Minecraft Forge te installeren. Heb je hier geen ervaring mee? Vraag dan iemand om je te helpen. Gebruik het volgende commando om de Minecraft Forge installatie te starten: `java -jar forge-1.7.10-10.13.4.1558-1.7.10-installer.jar`.

Als je niet weet hoe je de `.minecraft` map kunt vinden op Mac en Linux, lees dan het stukje hierboven (_Ik kan de .minecraft map niet vinden?!_). Let op dat voor Mac de map `minecraft` heet (dus zonder punt).


